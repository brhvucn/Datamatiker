# Datamatiker 4. semester - Ofte stillede spørgsmål
Dette er en samling af ofte stillede spørgsmål som vi ofte ser under vejledningen på 4. semester på datamatikeruddannelsen.

## Skal jeg beskrive Scrum (eller anden metode) i min rapport?

> Nej ikke som sådan. Eksamen for udviklingsmetode afsluttede på 3. semester, på dette semester skal i vise at i kan bruge modellen i praksis. Der er ingen grund til at beskrive hvad Scrum er, da det antages at man kender metoden. Det man skal have med er **hvorfor** man benytter en bestemt metode og **hvordan** den gavner projektet. Hvis man bruger Boehm og Turners chart til at finde ud af hvilken metode man skal bruge kan den med fordel inkluderes i bilagene.

# Skal jeg vise mine iterationer (sprints) i min rapport

> Nej, helst ikke. Der er en forskel på hvordan man arbejder og hvordan man skriver en rapport. Man arbejder som oftest agilt, iterativ og inkrementelt - men man læser sekventielt. Der vil sige at man skal skrive sin rapport således den læses fra start til slut, på trods af at man har arbejdet anderledes. Dette betyder også at man undervejs i løbet af det iterative arbejde finder nye elementer som naturligt vil komme ind i starten af rapporten.

# Hvordan forholder jeg mig til generativ AI?

> Det er vigtigt at understrege at det ikke er forbudt at bruge AI i processen. Man må ikke bruge (copy/paste) indhold fra den generative AI direkte i rapporten. Man må gerne bruge generativ AI i processen til undersøgelse og til at få inspiration til kode, til at få feedback på opgaven og hel generel brug af generativ AI. Man kan overveje at hvis generativ AI er del af processen at man vil inkludere et afsnit i starten af rapporten omkring hvordan man bruger det til research, validering og meget andet.

# Hvordan forholder jeg mig til billeder genereret af generativ AI?

> Billeder er anderledes end kode og tekst generelt, da man ikke kan forvente at en studerende tilretter billedet inden det kommer ind i rapporten. Der skal man som billedtekst henvise til et bilag, hvor man kan se hvilken generativ AI, der er brugt samt den prompt der er brugt for at generere billedet.

## Hvilke kapitler mangler i vores indholdsfortegnelse?
> Det er svært at svare på det helt generelt. De typiske afsnit vi ser mangle er noget omkring **kvalitetssikring** det vil sige at et indledende afsnit omkring hvilke tiltag man som gruppe til tage for at sikre en god kvalitet i projektet. Det kan være alt fra unit tests til pair-programming og automatiske builds på pull-requests. I afsnittet omkring **implementation** kan man så vise koden man skriver for at fx. teste sin kode.
